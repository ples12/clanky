tesla$Před koupí prvního vozidla$https://1291668043.rsc.cdn77.org/getthumbnail.aspx?q=60&crop=1&h=450&w=800&id_file=266786438$Musk vede$30.01.2025$Když už jsme si vyhlédli naše „ideální“ ojeté auto, pořádně zkontrolovali zevnějšek, vnitřek, motor, při zkušební jízdě nezjistili nic závažného a rozhodli se vůz koupit, měli byste s ním v následujících týdnech zamířit do servisu.
Ještě před samotnou koupí ojetiny si ovšem nechte do rezervy nějáké peníze. Nikdy totiž přesně nevíte, co všechno bude nutné u „nové“ ojetiny vyměnit a vyspravit.
Olej v motoru a v převodovce
Naprostým základem u prvního servisu staršího vozu by měla být výměna motorového oleje. I kdyby od poslední výměny auto ujelo jen několik tisíc kilometrů. Právě tahle tekutina je jednou z nejdůležitějších, přitom její nahrazení vyjde maximálně na několik tisíc korun. Spolu s tím samozřejmě dojde na výměnu olejového filtru, který obvykle stojí v řádu stovek korun.
Motorový olej měňte dle servisního intervalu, nejpozději každý rok. Spolu s tankováním kvalitního paliva a pečlivým zahříváním motoru se jedná o nejjednodušší a nejlevnější způsob, jak udržovat auto v kondici. Vždy dbejte na to, aby motor dostal olej té specifikace, která je pro agregát předepsaná. Kupujte pouze kvalitní výrobky, ušetřené stokoruny za zadřený motor rozhodně nestojí.
Zapomenout bychom ovšem neměli ani na olej v manuální i samočinné převodovce. Ačkoliv se vás některé automobilky snaží přesvědčit, že tahle náplň je „doživotní“, měnit byste ji měli každých 40.000 až 60.000 kilometrů, případně každé čtyři roky. Opět se jedná o záležitost v ceně několika tisíc korun, díky kterým jinak dost drahou zvlášť v případě automatu a namáhanou převodovku udržíte v co nejlepším stavu. Ovšem u výměně oleje v automatické převodovce se vždy poraďte s odborným servisem.
Rozvody
Výměna rozvodového řemene či řetězu by měla být povinností zejména u starších aut, respektive u ojetin s nájezdem přes 100 tisíc kilometrů. Zjednodušeně se dá říci, že zmíněné součástky byste měli měnit každých 120 až 160 tisíc kilometrů, případně alespoň jednou za šest let. Existují ale i auta s kratšími, či delšími intervaly. V případě konkrétní ojetiny si proto přesné rozmezí zjistěte.
Na rozdíl od výše zmíněných olejů se jedná o servisně komplikovanější záležitost, která logicky přijde na více peněz. V případě prasklého či přeskočeného řetězu či řemene vás ovšem čeká fatální selhání a oprava nebo výměna motoru, která může vyjít na desítky i stovky tisíc korun, v extrémních případech i na částky nad milionem korun.
Podvozek
Jen málo majitelů investuje do nových tlumičů pérování, aby vůz následně prodali. Podvozek byste proto měli nechat zkontrolovat ještě před samotnou koupí. Pokud vykazuje znaky nadměrného opotřebení, měli byste si koupi vozu rozmyslet. Jestliže ovšem vypadá úměrně věku a kilometrovému proběhu, neměl by se stát hlavním důvodem, proč jít o dům dál.
České silnice jsou specifické svým nepříliš dobrým stavem. Pokud tedy bylo auto provozováno primárně u nás, asi se některé části podvozku odporoučí dříve než například v Německu.
Z běžných komponentů vás může potkat výměna tlumičů pérování, silentbloků, tyček stabilizátorů, přičemž cena za materiál se může velmi lišit. Klasické tlumiče většinou vyjdou na jednotky tisíc za kus, jejich adaptivní varianta ovšem může stát několikanásobně více. Výměna na všech kolech se proto může vyšplhat do vyšších desítek tisíc korun. Tlumiče s proměnnou charakteristikou si proto rozmyslete hlavně u starších a levnějších aut.
Brzdy
Jejich stav lze zkontrolovat ještě před koupí, takže jejich výměna záleží na konkrétním exempláři. Když už ale ojetinu do servisu odvezete, nechte si pro jistotu odborně zkontrolovat jejich kondici a určitě nezapomeňte na brzdové hadičky a celkové vedení brzdové kapaliny. Tu klidně nechte vyměnit za novou. Spolu s tím se brzdová soustava alespoň odvzdušní, což má pozitivní vliv na samotný výkon brzd a jejich nástup. Brzdovou kapalinu by jste měli vyměnit každé 4 roky, někteří výrobci mají i kilometrový průběh na výměnu ale většina se Vám bude snažit tvrdit že náplň je doživotní.
Klimatizace
Dezinfekci klimatizace byste měli provádět alespoň jednou ročně, tak proč s tím nezačít hned po koupi. Spolu s tím nechte vyměnit kabinový (pylový filtr) a máte jistotu, že se vám bude příjemně dýchat. Používejte kvalitní filtry a pokud Vás nebude bolet pár korun navíc jsou dostání i filry s aktivním uhlím.
Ve specializovaném servisu si nechte prohlédnout klimatizaci jako takovou, zda například někudy neuniká chladicí médium. Případně jeho zásobu doplnit.
Geometrie a seřízení světel
Gró základního servisu po koupi představují položky výše, pokud však budete mít možnost nechat si zkontrolovat geometrii náprav a nechat si seřídit hlavní světlomety (pokud je to třeba), určitě do toho jděte. Nejedná se o nijak drahou proceduru, která v krajním případě dokáže výrazně zlepšit jízdní vlastnosti auta a jeho světelné schopnosti. Navíc správná geometrie prodlouží život Vašich pneumatik.
Vyčištění interiéru
Tahle položka se netýká servisu a je velmi individuální. Ovšem pokud kupujete ojetý vůz, v kterém někdo před vámi strávil stovky až tisíce hodin, hodilo by se alespoň hloubkově vyčistit sedadla. A vůbec špatná není ani očista a konzervace plastů a dalších materiálů v interiéru.
Kompletní vyčistění interiéru sice stojí několik tisíc, pro vlastní pohodu ovšem tuhle investici vřele doporučujeme.
Zbavíte se totiž nejen špíny, která se uvnitř vozu hromadila dlouhé roky, ale také zárodků plísní a hub, které škodí vašemu zdraví.
A jako poslední co pro svého nového miláčka můžete udělat je nechat mu ošetřit podvozek vhodným nástřikem aby jste zabránili korozy.  
;doprava$Ministerstvo dopravy zveřejnilo nový zákon$https://www.top09.cz/files/photos/large/20141104104805.jpg$Jsme v koncích?$12.10.2025$# React Markdown Example

- Some text
- Some other text

## Subtitle

### Additional info

This is a [link](https://github.com/remarkjs/react-markdown);
